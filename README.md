#POC

<b>Mijn persoonlijke technische uitdaging?</b>

Ik wil Framer.JS goed onder de knie krijgen zodat ik meer mogelijkheden heb als het gaat om prototypes ontwikkelen dan alleen maar een Invision/POP prototype kunnen maken. Ik heb heel veel moeite met het schrijven van code en vooral als het gaat om Javascript. Ik denk daarom dat deze tool mij goed kan helpen om het beter te kunnen begrijpen. 

Specifieker binnen het project wil ik mij richten op de organisatie binnen de applicatie van OCD. (De beheerderskant) Zo wil ik leren hoe ik op de beste manier bijvoorbeeld binnen lijsten/formulieren informatie kan ordenen, zodat de vele informatie makkelijker te vinden is. Ik wil graag uitzoeken op wat voor manieren dit allemaal mogelijk is. 

<b>Inleiding</b>

Uit onze gesprekken met de therapeuten over de huidige beheerkant van de applicatie is gebleken dat overzicht een belangrijk punt is binnen de app. Er komt heel veel (belangrijke!) informatie binnen van alle patienten waar de therapeuten een goed overzicht van moeten hebben. Momenteel is dat alleen niet het geval. Om een voorbeeld te geven:

De therapeuten zien een lijst met hierin 'Therapiegroep 1 t/m 20'. Alle groepen die zij behandelen. Geen idee welke groep de maandaggroep is, of welke groep hij moet aanklikken om juist voor die ene groep wat aan te passen. Nee, hij moet net zolang doorklikken tot hij/zij toevallig de juiste groep tegenkomt. Bovendien is het niet mogelijk om oudere groepen te verwijderen of nog iets aan te passen. Niet handig dus!

<b>Hoe heb ik het aangepakt? (onderzoek)</b>

Ik heb eerst globaal deskresearch gedaan naar het maken van lijsten met HTML/CSS, maar al snel kwam ik erachter dat dit meer het praktische gedeelte is en niet de uitleg over welke manier van ordenen het beste is om te gebruiken. 
http://learn.shayhowe.com/html-css/creating-lists/

Ik heb voorbeelden gezocht van bestaande apps, die eigenlijk ook bestaan uit lijsten. Zo heb je de applicatie: Wunderlist. Waarin je ziet dat er geordend kan worden d.m.v. gebruik van iconen maar ook door verschillende items te kunnen slepen.
https://www.wunderlist.com/

Verder heb ik gekeken naar andere to-do applicaties om te kijken hoe zij daar informatie organiseren. 
https://www.theguardian.com/technology/2016/apr/20/seven-of-the-best-to-do-list-apps

Code voorbeelden
http://codepen.io/PageOnline/pen/nCfAj Via codepen heb ik een voorbeeld gevonden waar ze gebruik maken van Angular JS om hierarchie aan te brengen in de code. Hier in dit voorbeeld kan je organizeren op "nieuw" "op naam" etc. 

http://codepen.io/osublake/pen/jrqjdy Dit is een voorbeeld op codepen waar je kan sorteren door het ene item boven het andere item te slepen. Dit vind ik persoonlijk vooral visueel mooi maar of het heel praktisch is voor het AMC denk ik niet..

http://codepen.io/ifthenelse/pen/pvRVVP Tot slot is dit een voorbeeld waarbij het listitem hetzelfde blijft maar de content binnen de lijst veranderd. Dit is handig omdat je meer soorten content binnen hetzelfde blok kan gebruiken maar een nadeel is dat het niet handig is als je teveel content gebruikt, je moet onthouden wat je hebt aangeklikt omdat de content ' verwijnt '.


<b>Wat zijn de resultaten?</b>

Wat ik eigenlijk bij heel veel voorbeelden terug zag komen, zijn de vele stappen die je moet zetten, het eindeloos doorklikken voordat je bij de content bent waar je wilt zijn. Waardoor je een groot stamboom idee krijgt, wat eeuwig doorloopt. De informatie structuur wordt heel lastig en onoverzichtelijk. 
https://zapier.com/learn/ultimate-guide-to-forms-and-surveys/best-data-collection-apps/

<b>Conclusie:</b>
Ik denk dat het bedenken van een manier om de informatie van in dit geval de therapiegroepen bijvoorbeeld te organizeren en op te delen wel te doen is voor mij. Het daadwerkelijk uitwerken in HTML/CSS en Javascript wordt zeer moeilijk voor mij. En ik twijfel of ik zoiets in FramerJS kan uitwerken. 

Als ik hier mee aan de slag wil gaan, dan zal ik moeten kijken naar een oplossing als bijvoorbeeld is gedaan is een van de Codepen voorbeelden. Waarin je visueel duidelijk ziet dat je informatie kan ' ranken ' naar je eigen voorkeur. 

## Must haves and nice to haves
<ul><li>Een HTML pagina volledig responsive kunnen maken</li>
<li>Meerdere animaties in Framer kunnen maken
<li>Sneller kunnen werken, en niet een hele middag bezig zijn met erachter komen hoe je iets kunt linken bijvoorbeeld</li></ul>
